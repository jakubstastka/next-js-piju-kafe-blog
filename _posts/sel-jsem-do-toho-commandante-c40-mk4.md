---
title: "Šel jsem do toho. Legendární Commandante C40 MK4"
category: "Recenze"
excerpt: "Co si budeme říkat, koupit si mlýnek na kafe, kterej stojí několikanásobek běžně dostupnýho kávovaru, je dost bizarní věc. Logicky se nabízí otázka, jeslti to za ty prachy stojí, jakou to má utilitu a jestli to neni jenom honění si coffee hipsterskýho ega. Je to legit otázka a je na místě to zodpovědět. Buyer's remorse se ale zatim nedostavila a z mlýnku leze tak dobře namletý kafe, že jsem ochoten i já brzdit to osočování podobně nastavenejch lidí z nemístnýho hipsterizmu."
coverImage: "/assets/blog/sel-jsem-do-toho-commandante-c40-mk4/cover.jpg"
galleryImages:
  - "/assets/blog/sel-jsem-do-toho-commandante-c40-mk4/cover.jpg"
  - "/assets/blog/sel-jsem-do-toho-commandante-c40-mk4/1.jpg"
  - "/assets/blog/sel-jsem-do-toho-commandante-c40-mk4/2.jpg"
  - "/assets/blog/sel-jsem-do-toho-commandante-c40-mk4/3.jpg"
  - "/assets/blog/sel-jsem-do-toho-commandante-c40-mk4/4.jpg"
  - "/assets/blog/sel-jsem-do-toho-commandante-c40-mk4/5.jpg"
  - "/assets/blog/sel-jsem-do-toho-commandante-c40-mk4/6.jpg"
  - "/assets/blog/sel-jsem-do-toho-commandante-c40-mk4/7.jpg"
  - "/assets/blog/sel-jsem-do-toho-commandante-c40-mk4/8.jpg"
  - "/assets/blog/sel-jsem-do-toho-commandante-c40-mk4/9.jpg"
date: "2022-12-31T12:00:00.000Z"
author:
  name: Jakub
  picture: "/assets/blog/authors/jakub.png"
ogImage:
  url: "/assets/blog/sel-jsem-do-toho-commandante-c40-mk4/cover.jpg"
isReview: false
---

"Nemá to cenu, stejnou službu udělá i tahle věc za tři stovky, která má navíc i motorek," uzavřel naši debatu o kávovým mlýnku před časem jeden známej, zatimco mi linknul nějakou hroznou elektrickou věc z nožema, takže to z principu _mlýnek_ ani nebyl. Někteří lidi prostě nevěděj a nemá cenu se hádat.

**Technicky** vzato ale je pravda, že existuje spousta levnějších mlýnků, který svoji roli splněj víceméně stejně. Jako výsledkem má bejt namletý kafe, takže v tomhle ohledu asi každej mlýnek splní tu úlohu. Otázka je pochopitelně, jak dobře a jestli váš use-case vyžaduje dobře a konzistentně namletý kafe, nebo jestli u kafe z pětikilovýho pytle za třicet devět devadesát nějakou konzistenci mletí vůbec potřebujete řešit.

Co člověk, to jiný potřeby a nemá cenu předstírat, že každej potřebuje mlít kafe doma a mlít ho v rámci nějakejch parametrů. Někdy je i to namletý kafe z privátní značky pražený někdy před pěti lety úplně v pohodě, _hlavně pro nezvaný a jinak protivný návštěvy_.

Určitá míra hipsterizmu a zájem o technickou stránku věci je asi základní prerequisitou pro to, abyste vůbec o nějakým lepším mlýnku uvažovali.

## Cesta za lepším mlýnkem

Že dražší mlýnek možná nebude úplnej bullshit, jsem zjistil už při upgradu generickýho kuchyňkovýho mlýnku v řádu stokorun za Timemore Slim Grinder Black Diamond. Předtím jsem měl dva levný mlýnky, který měly vnitřnosti z plastu a keramiky. Oba dva umřely úplně stejným způsobem, a sice že plast nevydržel svoje anxiety attacky při mletí kafe, praskl a mlecí kámen vypadnul. Kamarád, kterej fušuje do 3D tisku a jsem si jistej, že jednou na svý 3D tiskárně vytiskne další 3D tiskárnu, mi nabízel náhradu a asi by to i vyrobil, ale byla to vhodná příležitost pro upgrade.

Najednou jsem zjistil, že Timemore mele skvěle a hlavně hrozně rychle a nemá v sobě nic plastovýho, co by mohlo rupnout a dodat vám do kafe kromě kafe i plasty. Zatímco u předchozího modelu se daly najít v namletým kafi částice fakt různejch velikostí (od víceméně požadovaný hrubosti až po půlky zrn), Timemore byl dost konzistentní, i když nějaký větší kávový části, tzv. big floaters, tam i tak byly. Rozhodně ne ale v tak velkým rozptylu, jako u levnejch plasťáků.

## Jakube z pijukafe.cz, proč Commandante?

Proč teda upgradovat, když předchozí věc víceméně fungovala?

Problém je v replikovatelnosti receptů. Základem každýho způsobu přípravy kafe je totiž ho správně a konzistentně namlít. To nemusí bejt úplně easy, hlavně ve světě speciality coffee, kdy ho nechcete při jeho cenách pokonit už na začátku.

Druhá issue je v tom, že každej coffee reviewer, vlastně kdokoliv, kdo se kolem kafe motá na internetech víc, má Commandante. To znamená, že pokud má nějakej svůj recept, nebo doporučení, dostanete počet kliků v Commandante škále, která se buď blbě převádí na něco jinýho, nebo to vůbec nejde. Přes video se navíc dost blbě komunikuje hrubost mletí a jakýkoliv porovnávání prostě nefunguje, nebo se mi to aspoň nepodařilo.

## Lituju ty prachy?

Není to levnej mlýnek, cenově je fakt brutální, ale nelituju. Řemeslný provedení je skvělý, pokud jste hračička, můžete si ho přizpůsobit k obrazu svému jiným barevným držákem, případně ho upgradnout do lepšího klikovacího systému, kterej umožňuje půlkliky. Ten bude asi dávat smysl jenom v espressu, nemyslím si, že by půlklik hrál u jakýhokoliv filtru roli.

Ease of grinding - perfektní. Není nutný vyvíjet přemíru síly, prostě mele. Mletí konzistentní. Nastavení hrubosti - perfektní. Dostanete dvě nádobky, můžete si přikoupit další, i různejch velikostí. Příslušenství sice stojí další prachy, ale pokud ho fakt potřebujete, dá se sehnat.

## Myšlenky na závěr

Mám z něj radost a recenze se shodujou, že to je investice na roky, která se při používání vyplatí. Budu to muset dlouhodobě vyzkoušet.

Nejsympatičtější je to, že by (snad) měl hodně vydržet, mele konzistentně, dá se pořídit příslušenství, náhradní díly a všechny návody na přípravu kafe z internetu se dají velmi snadno replikovat, přinejmenším je ten startovací point použitelnej.

A při tý inflaci, co máme, to je asi lepší uložení peněz než na ledajakým spořáku. Ale o tom až jindy.
