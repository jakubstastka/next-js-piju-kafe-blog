---
title: "Původně to vypadalo na hoax, pak z toho bylo dobrý kafe!"
tags: ["recenze", "HOAX", "Brno"]
excerpt: "Nebudu to okecávat, na tomhle kafi mě nejdřív zaujal název pražírny a pak reference na ten slavnej brněnskej orloj. Viděl jsem ho naživo a vůbec jsem nechápal, kde se tam zobrazuje čas, natož digitální. Ale Brno je krásné město, takže jsem nad tím zbytečně nemeditoval."
coverImage: "/assets/blog/hoax-brnensky-orloj-prechazi-na-digitalni-cas/cover.jpg"
date: "2022-11-24T21:00:00.000Z"
author:
  name: Jakub
  picture: "/assets/blog/authors/jakub.png"
ogImage:
  url: "/assets/blog/hoax-brnensky-orloj-prechazi-na-digitalni-cas/cover.jpg"
isReview: true
review:
  roastery: "HOAX"
  name: "Brněnský orloj přechází na digitální čas"
  country: "Guatemala"
  processingMethod: "Promyté"
  roastedDegree: "Středně světlé"
  preparedMethod: "Aeropress"
---

V Brně by chtěl žít každý. To je prostě holá pravda a není nutný o tom nijak dlouze diskutovat. Něco o tom už nazpívala nějaká Mucha a tenkrát to dost lidí namíchlo, takže celej incident nebudeme zbytečně rozmazávat.

Buď jak buď, projížděl jsem takhle shop s kafem a hledal, co bych si koupil. Zásoby kafe už byly vypitý a tak bylo potřeba rychle jednat.

Protože jsem v hloubi duše nesmírně povrchní, jako první mě zaujal název kafe. **Brněnský orloj přechází na digitální čas!** To znělo naprosto super, protože kdysi jsem v Brně čekal na vlak zpátky do Prahy, byla šílená kosa, tma a vlak měl pochopitelně několikahodinový zpoždění. Proto jsem tenkrát ještě s dalšíma cestovatelema hledal kavárnu, kde bychom chillili, než ten výdobytek civilizace dojede po kolejích na bahnhof.

No a cestou jsme právě potkali ten brněnskej orloj. Neznám historii toho předmětu, jestli představuje jenom nějaký moderní umění nebo fakt ukazuje čas, ale to není podstatný. Takže jsem si na tohle celý vzpomněl, půlvteřiny uvažoval, že možná by nějakej malej digitální displej tý věci vůbec neuškodil a všiml si názvu pražírny - HOAX.

Chechty checht, už mi to bylo jasný.

Když jsem otevřel pytel s kafem, musel jsem lehce nesouhlasit s tvzením, že jde o světle až středně světle pražený kafe. Středně světlý jsem ochoten uznat, za světlý bych ho neprohlásil. Potom následovala analýza aromatu, lapidárně popsaná jako strčení nosu do pytle s kafem a čuchání. Nevim, jestli to tak máte i vy, ale já dokážu odhadnout míru acidity jenom z čucháním k zrnům. Hodně lidí freakuje a tvrdí, že kecám a odhaduju to, ale není to pravda.

Abych ale moc neodbočil; tady jsem usoudil, že moc kyselý kafe nebude, což mě lehce zklamalo, ale zároveň jsem si uvědomil, že mě to moc překvapit nemělo. Z mý zkušenosti Guatemala kafata nebejvaj zrovna kyselý, takže to nějak dávalo smysl. Ono je totiž nutný hodnotit věci v kontextu jejich žánru, takže byl nesmysl se na tohle kafe zlobit, že neni kyselý.

Prej existujou i lidi, kteří kyselý kafe nejenže nepreferujou, ale ani nevyhledávají. Hm.

Kafe jsem umlel, rozhodl se, že ho udělám v Aeropressu, což je moje nejčerstvější kafe obsese a začal vařit. Chvilku jsem tomu dal na vychladnutí, aby se víc rozvinula chuť kafe (nikdy ho nepijte úplně horký nejen z tohodle důvodu) a ochutnal.

Chuťový tóny jsou samozřejmě hluboce individuální věc, ale přiznám se, že pokud jsem tam měl cejtit bezinky, nebo kiwi, tak jen velmi letmo. Možná někde vzadu. Hodně jsem tam cejtil čokoládu. Která chuť mě hodně zaujala, a vlastně nebyla chuť, byl pocit, jako když ukousnete čokoládovýmu figurce hlavu a než zkousnete tu čokoládu, tak tam nějak mimosmyslově cejtíte, že ta figurka je vlastně dutá. Blbě se to jako chuť popisuje, protože to vlastně chuť neni, ale bylo to tam.

Můj finální verdikt: třebaže moc kafí z Guatemaly jsem nepil, bylo to velmi dobře pitelné, osvěžující se zajímavou kombinací chutí. Obvykle mám rád světlejší a kyselejší kafata, ale rozhodně to bylo dobrý vybočení z rutiny.

Pražírna má navíc hromadu plusovejch bodů za vtipnej název.

Great, would buy again.
