---
title: "Adventní kalendář kafe, den sedmnáctý: El Salvador Buenos Aires"
category: "Advent"
excerpt: "Do Vánoc zbejvá už jenom tejden, ale mně se podařilo na blogu implementovat carousel pro fotky v galerii, překonat level 45 ve WoWku a začít s refactoringem dalšího projektu. Řekl bych, že jsem na nadcházející období připraven a nezbývá, než jen pít kafe, psát si do notýsku poznámky a sledovat ten mayhem okolo, když se lidi rozhodli místo objednání dárků oblejzat obchody a zjišťujou, že nejenže se nic nedá sehnat, ale navíc to je plný dalších lidí, který postupovali podobně."
coverImage: "/assets/blog/advent-den-sedmnacty-el-salvador-buenos-aires/cover.jpg"
galleryImages:
  - "/assets/blog/advent-den-sedmnacty-el-salvador-buenos-aires/cover.jpg"
  - "/assets/blog/advent-den-sedmnacty-el-salvador-buenos-aires/1.jpg"
  - "/assets/blog/advent-den-sedmnacty-el-salvador-buenos-aires/2.jpg"
  - "/assets/blog/advent-den-sedmnacty-el-salvador-buenos-aires/3.jpg"
date: "2022-12-17T21:00:00.000Z"
author:
  name: Jakub
  picture: "/assets/blog/authors/jakub.png"
ogImage:
  url: "/assets/blog/advent-den-sedmnacty-el-salvador-buenos-aires/cover.jpg"
isReview: true
review:
  roastery: "Naughty Dog"
  name: "El Salvador Buenos Aires"
  country: "El Salvador"
  processingMethod: "Suché anaerobní"
  roastedDegree: "Střední"
  preparedMethod: "Aeropress"
---

Technologický věci a vánoční paniku stranou, sedmnáctý kafe (to to uteklo) bylo z El Salvadoru (tématiku Manu Chao jsme probrali už u minulýho kafe z El Salvadoru) zpracovaný suchou anaerobní metodou. Takže žádná super acidita, spíš trpký. Cejtil jsem lehce broskve a čokoládu, chuťovej profil podle popisu počítá s borůvkama, vařenými broskvemi a nutellou. Přiznám se, že vařený broskve jsem asi nikdy neměl a čokoláda a nutella tak nějak chuťově smysl dává.

Tentokrát jsem se vrátil k aeropressu, ale uvědomuju si, jak moc v mým životě chybí možnost dělat si domácí espresso, kdy si člověk pohraje s nastavením a udělá si fakt dobrý kafe, namísto aby hodil kostkama a svěřil to junioritě baristy, kterej celej ten přístroj dost možná vidí poprvý a dosud pil jenom kakao. Dobrý ale bylo, že dneska to kafe bylo fakt kafe a ne nahnědo obarvená voda.

El Salvador Buenos Aires nebyl chuťově úplně moje top preference, ale pokud hledáte ovocný chutě bez acidity, tak to je určitě cesta.
