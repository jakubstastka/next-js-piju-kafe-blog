---
title: "Proč si myslim, že lidi vlastně nemaj moc rádi kafe"
excerpt: "Dovolím si tady odložit takovou jednu heretickou myšlenku: jenom málo lidí má rádo kafe. Ostatní si na to jenom hrajou. Z nějakýho důvodu, kterej mi je neznámej. Mít rád kafe neni zas tak důležitý pro přežití druhu tak, aby to bylo nutný fejkovat. Nebo jo?"
coverImage: "/assets/blog/proc-si-myslim-ze-lidi-vlastne-nemaj-moc-radi-kafe/cover.png"
date: "2022-11-14T09:00:00.000Z"
author:
  name: Jakub
  picture: "/assets/blog/authors/jakub.png"
ogImage:
  url: "/assets/blog/proc-si-myslim-ze-lidi-vlastne-nemaj-moc-radi-kafe/cover.png"
isReview: false
---

Dalo by se čekat, že příchod do kavárny a objednání si kafe bude taková jednoduchá záležitost a že definice kafe nebude záležet na interpretaci jednotlivce. No, bejvávalo. Nebo možná nikdy nebylo. To není až tak důležité. Co je důležité, je fakt, že se nabízí sama zásadní otázka: co je ještě kafe a co už kafe neni?

Tuhle otázku je nutný si pokládat, protože kafe je prostě kafe. Rozemletý zrna nějakou dobu louhovaný ve vodě a nějakým způsobem přefiltrovaný. Pokud nejste teda OG a nejedete Turka. Potom nic jako filtrování nepotřebujete. Proti tomu nic, když takový kafe máte rádi a neurve vám to pumpu, pak jak je ctěná libost.

Jakmile ovšem do toho začnete přidávat něco dalšího, tak to prostě už není kafe, ale _kávový nápoj_. Nechci tady explicitně říkat, že to je nějak špatný (třebaže všichni víme, že je), ale je na místě si to přiznat. Ještě jsem schopen tolerovat med v espressu, ale to je asi tak všechno, co je dovolený (resp. by bylo, kdyby existovala nějaký oficiální kafe autorita).

Když do kafe nalejete mlíko a vyrobíte _latté_, ve světě se objeví zlo stejným způsobem, jako když v Pánovi prstenů vylezl Balrog, nebo v Lovecraftově světe se vynořil Cthulhu. Když ovšem do toho _latté_ ještě nalejete nějakej ochucenej sirup, přidáte do toho šlehačku, posypete skořicí, kakaem a dalším bullshitem, stvořili jste polívku zla, která patří do záchodu nebo nitra Hory osudu.

Ta věc, která má kalorií, že byste na to uběhli maraton a ještě by zbylo, nemá s kafem, s jeho chutí pranic společnýho. To kafe už přece nemůže bejt žádným způsobem cejtit; musej bejt navíc i mnohem levnější a jednodušší způsoby, jak se předávkovat cukrem.

Než pít tyhle hrůzy, dejte si v tý kavárně radši kakao.
