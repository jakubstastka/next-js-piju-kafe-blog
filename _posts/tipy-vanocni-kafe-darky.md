---
title: "Tipy na vánoční kafe dárky, protože jste určitě zase zaspali"
category: "Návod"
excerpt: "Co si jako budeme. Stárneme všichni. Dárky, který byly za teenagerskejch a early-twenties let naprosto nemyslitelný, jsou teď najednou naprosto cool a hoděj se. Mám na mysli slipy, fusekle a dárky určený ke konzumaci. Kafe je na tom ale trochu líp, protože i když to je konzumovatlenej dárek, tak má pořád nádech hipsterizmu, takže na svoje early-twenties zásady můžete rezignovat jenom tak napůl. No a to je přece skvělé!"
coverImage: "/assets/blog/tipy-vánoční-kafe-dárky/cover.jpg"
date: "2022-11-29T21:00:00.000Z"
author:
  name: Jakub
  picture: "/assets/blog/authors/jakub.png"
ogImage:
  url: "/assets/blog/tipy-vánoční-kafe-dárky/cover.jpg"
isReview: false
---

Nejlepší je vybírat dárky pro lidi, který jsou už trochu utahaný pracovním procesem a věděj, že vydělat prachy neni lehký a za co je utratit stojí za úvahu. Potom už vám je jasný, jak asi vypadá převážná věková skladba lidí, který jsou schopni utrácet tisíce dolarů za NFT.

Zatimco jste si v mladších letech byli schopni ťukat na čelo, když pod stromkem byly měkký dárky v podobě slipů, fuseklí nebo nedejbože svetru, v dekádách života začínajících minimálně trojkou vám už tak nějak je jasný, že i když ten svetr možná nemá tak cool vzor, hřeje stejně dobře a co si myslí někdo jinej je v zásadě úplně jedno.

Stejně tak vám najednou začínají dělat radost konzumovatelný dárky. Bohužel, společenský konvenze tak úplně dovolujou odbýt všechny ve vašem okolí dárkem v podobě lahve kořalky, a proto je nutné uvažovat. Kafe se hodí vždycky, protože má tendenci bejt rychle spotřebovaný a navíc: když je dobrý, tak si ho člověk rád vypije, když neni dobrý, tak se vždycky dá dát nevítané návštěvě.

Až teda na děti, kterejm bych kafe a energy drinky zakázal konzumovat, protože jsou potom hrozně naspeedované a porážej mě ve Fortnite, což mě pekelně štve, hlavně když se mi pak smějou. To je ale teď jedno.

Protože tady jsme ale na blogu o pití kafe, můžeme si dovolit lehce hipsteřit a snažit se vybrat actually dárky, který průměrnýmu coffee hipsterovi zvednou tep, až se mu rozblikají sportovní hodinky, v případě těch modernějších rovnou zavolají záchranku.

## Kafe

Well, duh. Když má někdo rád kafe, můžete mu koupit kafe. Pokud chcete mít jistotu, že to kafe ještě nikdy nepil a má rád takový překvápka, můžete sáhnout po nějaký vánoční limitce. Sice nejsem zatím schopen zhodnotit, jak moc se liší šarže kávový limitky od jiný šarže kafe, ale přinejmenším to mívá hezkej obal, takže se s tím nemusíte ani moc balit.

U nákupu kafe se v zásadě hodí vědět, jestli má člověk fakt rád kyselý kafe. V tom případě bych doporučil koupit nějakou Afriku. Pokud ne, pak cokoliv jiného, co vás zaujme obalem/logem/recenzema.

Pokud víte, že člověk má fakt rád kafe, tak mu nekupujte namletý kafe, protože je velká šance, že mlýnek má. Hodí se sledovat, kdy bylo kafe upražený, kupujte co nejčerstvější.

## Alternativní metody přípravy

Většina kafe lidí ve vašem okolí bude pít kafe nejspíš z Hario V60 nebo jinýho dripperu (kónická věc, do který se dává papírovej filtr, do něj kafe a zalejvá se to vodou). Případně bude mít french press. Proto můžete nenápadně zjistit, čim kafej vařej, co by je zajímalo a doplnit jim sbírku. Alternativně jim můžete koupit Aeropress, což je super věc, dá se sehnat kolem pětistovky v akci a leze z toho mimořádně dobrý kafe. Hario V60 koupíte za něco přes stovku v plastu, za víc stovek v keramice.

Dripperů je ohromný množství, každej má svoji preferenci, těžko soudit, co je lepší. Protože všechny dělají +- to samé, hodí se vybírat podle praktičnosti, co se týká dostupnosti a ceny filtrů.

## Věci nutný k přípravě kafe

Naprostej základ jsou papírový filtry. Ať už do dripperu, nebo třeba Aeropressu. Je to levnej dárek a udělá radost, protože filtrů neni nikdy dost a nemají snad žádnou expiraci, když je skladujete rozumně.

K přípravě kafe je fajn mít konvičku s úzkým hrdlem a nějakou digi váhu se stopkama. Co koupit, záleží na množství peněz, který jste do toho ochotni nasypat.

Zcela bych se vyvaroval dárkům v podobě mlýnků. Pokud koupíte levnej, nebude nejspíš stát za nic. Pokud koupíte dražší, možná bude super, ale bude vás štvát, že jste dotyčnýmu měli koupit filtry a prachy investovat do sebe, protože ani pořádně nepoděkoval.

## Serepetičky

Technicky vzato nutný nejsou, ale proč ne. Hodit se může taková ta lžíce na nabírání kafe z pytlíku a sypání do mlýnku. Dobrým dárkem může být i malá miska na vážení kafe (resp. miska, která se pokládá na váhu, ne miska, která váží). Osobně moc nevěřím na dózy, kam se kafe z pytlíku přesypává, protože potom logicky nevidíte, který kafe to je, musíte to nějak nadepisovat a je to vopruz. Ale třeba z toho někdo bude nadšenej.

Hrnky jsou fajn, dekantery jsou taky fajn. Konvička udělá prostě radost.

Pokud někdo chodí na cupping, tak mu udělá radost nějaká pěkná cuppingová lžíce, nějakej spešl zápisník a podobně. Já tomu neholduju, ale každému, co jeho jest.

## Kávový předplatný/kávový adventní kalendáře

Poslední dobou vídám hodně možností, jak si předplatit kafe, kdy vám každej měsíc přijde nějaký množství na ochutnání, případně můžete rovnou koupit adventní kalendáře. Asi se hodí trochu zjistit, jak by se na to člověk tvářil, protože to zpravidla bejvá větší investice, kterou obdarovanej nemusí úplně ocenit (rád si kafe vybírá sám, bude chtít jiný množství/periodicitu, než jste mu předplatili).

Na druhou stranu, je to pravidelná zásilka kafe, v případě adventního kalendáře v pěkným balení, takže bych to osobně nehejtoval. Jenom berte argumenty výše v potaz.

## Dárkový poukazy

Na dárkový poukazy jsou dvě školy názorů. První říká, že to je neosobní dárek, že jste si nedali záležet a hanba vám. Na druhou stranu, pokud se v kafi nevyznáte/nechcete to řešit, tak dává smysl koupit človkěu poukaz do jeho oblíbenýho obchodu s kafem, nebo oblíbený kavárny. Kdo se pohoršuje nad penězma zdarma, zaslouží příští rok vynechat ze seznamu obdarovanejch, protože je nevděčnej.

Tak, tady to máte. Tipy na kafe dárky. Pokud vás nějaký napadly a měly tady bejt, nebo v nějakým dalším článku, napište mi je na [furt@pijukafe.cz](mailto:furt@pijukafe.cz). Dík.
