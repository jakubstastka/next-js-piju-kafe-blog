---
title: "Problémy prvního světa: který kafe začít pít nejdřív?"
category: "Meditace"
excerpt: "Prej existuje tzv. decision fatigue. Zkráceně řečeno, čím víc rozhodnutí denně musíte udělat, tím spíš se čím dál progresivněji rozhodujete hůř a hůř, nebo se vám rozhodovat nechce vůbec. To je údajně důvod, proč třeba Mark Zuckerberg nosí akorát šedý tričko a modrý džíny. Šetří si mentální energii na rozhodnutí v byznysu. Je to samozřejmě hovadina a dvouvteřinová úvaha, jestli si ráno vezmete modrý, nebo šedý tričko vás vyčerpat nijak nemůže."
coverImage: "/assets/blog/problemy-prvniho-sveta-ktery-kafe-zacit-pit-nejdriv/cover.jpg"
date: "2023-01-08T09:00:00.000Z"
author:
  name: Jakub
  picture: "/assets/blog/authors/jakub.png"
ogImage:
  url: "/assets/blog/problemy-prvniho-sveta-ktery-kafe-zacit-pit-nejdriv/cover.jpg"
isReview: false
---

Prej existuje tzv. decision fatigue. Zkráceně řečeno, čím víc rozhodnutí denně musíte udělat, tím spíš se čím dál progresivněji rozhodujete hůř a hůř, nebo se vám rozhodovat nechce vůbec. To je údajně důvod, proč třeba Mark Zuckerberg nosí akorát šedý tričko a modrý džíny. Šetří si mentální energii na rozhodnutí v byznysu. Je to samozřejmě hovadina a dvouvteřinová úvaha, jestli si ráno vezmete modrý, nebo šedý tričko vás vyčerpat nijak nemůže.

Ovšem, když dojde na rozhodování, jaký kafe po Mikuláši a Vánocích vybrat z tý hromady a začít ho pít, to je jiná. Tím spíš, že jsem teď v tý situaci a už jsem se rozhodl, který tričko si dneska vezmu.

## Jaká je aktuální situace

Mám sedm kafí, mezi kterejma bych se měl rozhodnout, který bude to další, se kterým začnu. Je to složitá volba. U každýho teď popíšu proč by mělo bejt to další, proč ne a pak se ke konci nějak rozhodnu. Vidíte, jakej to je složitej proces? Jestli má Zuckerberg problém s tričkama, tak nevim, co by dělal v týhle situaci. Asi by potřeboval instrukce z jeho mateřský lodě.

Takže, dnešní contenders, in no particular order:

### Diamond's Roastery - Sex, Drugs, Techno - Just Coffee For Me, Thanks - Kenya

O Diamond's Roastery jsem slyšel samý dobrý věci. A co si budeme říkat, rozpor, jestli chtít sex, drogy a techno, nebo jenom kafe, je starej jako lidstvo samo. Je to vtipný, je to Keňa, mělo by to bejt super. Nevim ale, jestli to chci pít jako nejdřív, protože je nejčerstvější, takže by ještě mohlo oproti ostatním počkat.

### Kmen Coffee Roastery - Cordillera del Fuego - Costa Rica

Kmen Coffee Roastery je další pražírna, o který jsem toho slyšel hodně dobrýho a chuťovej profil štrůdl, skořice a vanilkový krém zní hodně dobře. Na Kostarice ale, jak už jsem dřív zmínil, žil nějakou dobu Toby Flenderson, jeden z nejhorších lidí a HR pracovníků ever. Takže to je složitý tady.

Toby, why are you the way you are?

### The Naughty Dog - Naughty Unicorn - blend

Zlobivej jednorožec zní hodně zajímavě, docela by mě zajímal i fakt, že jde o blend. Na druhou stranu, Naughty Dog jsem recenzoval celej advent, takže možná by bylo fajn zkusit i další pražírny.

### Father's Coffee Roastery - Rio Azul - Guatemala

Father's jsem párkrát měl a nikdy mě nezklamalo. Protože jsem ho ale párkrát měl, tak bych jako další kafe rád zkusil nějakou neznámou pražírnu.

### Coffeespotcz Monteblanco natural Coconut Lemonade - Kolumbie

Kafata s kosmontautem na pytlíku mi pravidelně kupuje žena, protože zná moji posedlost astronauty, protože jsem stále přesvědčenej, že mi Elon Musk odpoví na můj mail a na ten Mars mě vezme. Tohle má potenciál bejt nejspíš solidní rozhodnudí. Myslim, co se týká pití kafe.

Na moji účast na misi na Mars panují v rodině různé názory.

### Kafe Francin - Nikaragua 3

Francin je sázka na jistotu, ale pil jsem ho a recenzoval poměrně nedávno.

### Kafferaven Sidamo Chire - Julkaffe - Etiopie

Neznámá pražírna, ale vánoční limitka, takže bych se ji jenom snažil vypít kvůli tomu, že nedávno byly Vánoce a neužil bych si to pořádně. Možná by ještě chvilku vydržela.

## Finální verdikt

Aniž by mě to jakkoliv psychicky vyčerpalo, rozhodl jsem se, že do jako prvního z mnoha kafí půjdu do Diamond's Roastery.

Prostě, _dávej dávej, rychta rychta_.

Kdo ví, ví.

Kdo neví, evidentně nikdy nestrčil hlavu do bedny.

To je ale teď jedno a nehodí se to sem.
