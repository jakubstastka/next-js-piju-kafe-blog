---
title: "Adventní kalendář kafe, den osmý: Nikaragua San Antonio"
category: "Advent"
excerpt: "U Svatýho Tondy, ještě kafe z Kuby a trefíme trifectu Kuba, Nikaragua, El Salvador z Manu Chao: Me Gustas Tu. Člověk už jenom může doufat, že v kalendáři bude kubánský kafe. Jestli ne, tak budu dost zklamanej a budu muset koupit ještě během prosince nějaký kubánský, jinak to nebude ono. Teď ale trochu přeskakujeme, na druhou stranu ty myšlenky sem sázím, jak přicházejí a není důvod přestat. Člověk občas musí žít nebezpečně a tohle je as good an opportunity as any."
coverImage: "/assets/blog/advent-den-osmy-nikaragua-san-antonio/cover.jpg"
date: "2022-12-08T21:00:00.000Z"
author:
  name: Jakub
  picture: "/assets/blog/authors/jakub.png"
ogImage:
  url: "/assets/blog/advent-den-osmy-nikaragua-san-antonio/cover.jpg"
isReview: true
review:
  roastery: "Naughty Dog"
  name: "Nikaragua San Antonio"
  country: "Nikaragua"
  processingMethod: "Promytá"
  roastedDegree: "Střední"
  preparedMethod: "Aeropress"
---

Jsem si už na 90% jistej, že v 90% případů kafe zpracovanýho promytýho metodou je cejtit kysele hned po otevření pytlíku. Je to velmi zajímavé a někdo by to jistě dokázal vysvětlit a budu se na to muset někoho zeptat. Každopádně mi udělala radost dnešní Nikaragua, protože jsem ji dlouho nepil a chtěl jsem.

Už nenamletý vonělo hodně kysele, což souvisí podle mejch experimentů se způsobem zpracování. Po napití jsem hodně cejtil ovocnou vůni, kterou se mi nedařilo úplně poznat, a cosi lehce trpkýho, co jsem chtěl popsat jako čaj. Po konzultaci s průvodním archem kalendáře se ukázalo, že jsem čaj trefil, kromě toho tam má být cítit nektarinka, hvězdicové ovoce a zralá limeta.

Nektarinku bych úplně nepoznal, hvězdicové ovoce jsem nikdy nejedl a nezralou limetu taky ne, takže nemám úplně frame of reference pro zralou/nezralou limetu. Ale citrusy bych tam byl ochoten uznat, takže v tomto ohledu v pořádku. Jak chladlo, tak jsem cejtil nasládlejší chuť.

Kafe hodnotím dobře, ale ten chuťovej profil je pro mě hodně exotickej, protože třeba dominantní tón v podobě hvězdicovýho ovoce neznám, takže pro mě není až tak lákavý, že bych hned musel jít koupit další čtvrtkilo. Třeba by to ale pro vás byla bomba.

Nejsem teda úplně proti, ale v kalendáři mi jiný kafata chutnala víc.
