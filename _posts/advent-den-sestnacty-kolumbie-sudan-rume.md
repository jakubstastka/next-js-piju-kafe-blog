---
title: "Adventní kalendář kafe, den šestnáctý: Kolumbie Sudan Rume"
category: "Advent"
excerpt: "Taky máte občas nějakej nápad, o kterým si myslíte, že by bylo fajn ho realizovat a trochu tím nabourat tu rutinu, ve který jste se ocitli? No, já jsem si říkal, že bych mohl jeden den místo aeropressu udělat V60 a při pití jsem si vzpomněl, proč jsem přestal dělat V60 a začal místo toho pít aeropress. Bohužel bylo už pozdě. Ale není na čase plakat nad rozlitým kafem a zkusit se salvagnout ten hot watery mess, kterýmu se budeme snažit říkat kafe a ne nahnědo obarvená voda."
coverImage: "/assets/blog/advent-den-sestnacty-kolumbie-sudan-rume/cover.jpg"
date: "2022-12-16T21:00:00.000Z"
author:
  name: Jakub
  picture: "/assets/blog/authors/jakub.png"
ogImage:
  url: "/assets/blog/advent-den-sestnacty-kolumbie-sudan-rume/cover.jpg"
isReview: true
review:
  roastery: "Naughty Dog"
  name: "Kolumbie Sudan Rume"
  country: "Kolumbie"
  processingMethod: "Promyté s prodlouženou fermentací"
  roastedDegree: "Střední"
  preparedMethod: "Aeropress"
---

Dost je moderní říkat, jak by člověk měl vystoupit mimo svoji komfortní zónu. Že prej v komfortní zóně se nemůžou stát zajímavý věci a osobní růst. Je to samozřejmě hovadina, kterou si vymysleli lidi, aby měli důvod prodávat svoje kurzy na téma osobního růstu. Komfortní zóna je to, kde chcete bejt, proto se jmenuje - surprise, surprise - komfortní zóna. Nenechte si ji vzít.

Podívejte se třeba do přírody. Třeba na medvěda, to je zvíře. Medvěd jde a najde vhodnou lokalitu pro brloh, protože mu ta lokalita pro brloh vyhovuje. Myslíte, že ho napadne, že by bylo vhodný opustit svoji komfortní zónu brlohu a začít stavět hnízdo na stromě, protože ho to v jeho osobnostním vývoji posune blíž k lítání? Ne, protože je to blbost, samozřejmě. A už vůbec nejde za někým jiným, aby mu pomohl najít místo pro brloh a zaplatil mu za to provizi, ale to jsme v trochu jiném tématu a tenhle rant si nechám na příště.

Mně se to stalo dneska. Rozhodl jsem se z nějakého divného důvodu vystoupit z komfortní zóny aeropressu a zkusit znova udělat V60. Nedělal jsem ji dost dlouho, nebyl jsem si jistej receptem a nevim, co jsem si od toho sliboval. Důležitý je najít si, co vám v životě vyhovuje a nenechat si to vzít navzdory tomu, co zas nějakej aktuálně moderní guru říká.

Výsledkem bylo, že místo hutný kafe aeropress espresso-like polívky vyšla nahnědo obarvená voda, kde nebyla cejtit žádná chuť. Absolutně.

V kafi mělo bejt cejtit: anans, maliny, sladké mandle. Takže mělo bejt sladký a díky promytý metodě kyselý. Já ale nevim, protože se mi ta V60 nepovedla.

Cítím se nekomfortně, protože jsem vylezl z komfortní zóny.

A takhle nějak to vylejzání funguje.
