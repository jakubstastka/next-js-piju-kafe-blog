---
title: "Co to tady nacvičuju?"
excerpt: "'Blogísek o kafi má dneska každej pražskej hipster a neni důvod, proč by ten tvůj měl někdo číst.' Jako jo, no. Bylo by blbý, kdyby mě nějaká čtenost a návštěvnost trápila. Naštěstí mě vůbec netrápí."
coverImage: "/assets/blog/co-to-tady-nacvicuju/cover.png"
date: "2022-10-03T09:00:00.000Z"
author:
  name: Jakub
  picture: "/assets/blog/authors/jakub.png"
ogImage:
  url: "/assets/blog/co-to-tady-nacvicuju/cover.png"
---

Mám rád kafe. Myslel jsem si, že ho vypiju hodně, ale zjišťuju, že jsem ještě v normě. Kde ale v normě nejsem, je počet různejch kafí, který piju.

Hodně lidem stačí, že pijou nějaký kafe. Zalejou ho mlíkem, zasypou cukrem, zalepěj likérem. Takže jim je vlastně jedno, jaká je ta základní surovina.

Já na to šel přesně opačně. Zajímá mě, jak chutná samotný kafe a nikdy by mě nenapadlo do něj něco přidávat. Problém je, že se dost blbě trackuje, jakou pražírnu etc. už člověk měl, kdy si to nikam nezapisuje.

Tak jsem se rozhodl, že si udělám takovej log kafe, který jsem už pil. A jaký bylo. A jaký jsem měl u toho myšlenky. A protože jsem programátor, učím se React a chci umět s Next.JS, řekl jsem si, že by bylo fajn to postavit jako jednoduchej SSG blog.

Můžete nesouhlasit, můžete mít jinej názor. Objektivně se chutě asi ani hodnotit nedaj, takže to neberte nijak závazně. Tohle je vlastně jenom technologický demo, do kterýho občas nasypu nějakej coffee content.

Kafi zdar.
