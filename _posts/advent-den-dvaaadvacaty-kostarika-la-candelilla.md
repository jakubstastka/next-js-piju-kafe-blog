---
title: "Adventní kalendář kafe, den dvaaadvacátý: Kostarika la Candelilla"
category: "Advent"
excerpt: "Začínám se obávat, že Kostarika není úplně pro mě. Primárně myslím kafe, protože dost často se mi spíš netrefilo do chuti, ale koncekonců možná ani země. Na Kostarice nějakej čas totiž žil Toby Flenderson, nejhorší HR pracovník všech dob, možná i jeden z nejhorších lidí vůbec. A dost možná to byl i Scranton Strangler, jak naznačujou některý fanouškovský teorie. A to je tentokrát dost značně podstatné. Jaký bylo dvaadvacátý kafe v kalendáři?"
coverImage: "/assets/blog/advent-den-dvaaadvacaty-kostarika-la-candelilla/cover.jpg"
galleryImages:
  - "/assets/blog/advent-den-dvaaadvacaty-kostarika-la-candelilla/cover.jpg"
  - "/assets/blog/advent-den-dvaaadvacaty-kostarika-la-candelilla/1.jpg"
  - "/assets/blog/advent-den-dvaaadvacaty-kostarika-la-candelilla/2.jpg"
  - "/assets/blog/advent-den-dvaaadvacaty-kostarika-la-candelilla/3.jpg"
  - "/assets/blog/advent-den-dvaaadvacaty-kostarika-la-candelilla/4.jpg"
date: "2022-12-22T12:00:00.000Z"
author:
  name: Jakub
  picture: "/assets/blog/authors/jakub.png"
ogImage:
  url: "/assets/blog/advent-den-dvaaadvacaty-kostarika-la-candelilla/cover.jpg"
isReview: true
review:
  roastery: "Naughty Dog"
  name: "Kostarika la Candelilla"
  country: "Kostarika"
  processingMethod: "Medové"
  roastedDegree: "Středně světlé"
  preparedMethod: "Aeropress"
---

Kostarika je komplikovaná země. Na jedná straně tam je teplo a pěstujou tam kafe, na druhý straně tam nějakou dobu žil Toby Flenderson, nejhorší HR člověk všech dob a jeden z nejhorších lidí všech dob, a dost možná Scranton Strangler. Popkulturu stranou, dvaadvacátý kafe bylo z Kostariky zpracovaný medovou metodou a nemůžu úplně říct, že by se mi nějakým zásadním způsobem trefilo do chuti.

Chuťovej profil má zahrnovat mango, luční květový med a mléčnou čokoládu. Čokoládu bych byl ochoten uznat, co se týká manga lučního květového medu, tady jsem úplně nepochodil. Ani nevím, jestli bych byl schopen rozeznat různý typy medů. S klesající teplotou šlo kafe do mírný acidity, což bylo poměrně příjemný.

Nebylo to špatný kafe v tom smyslu, že bych ho nechtěl pít a radši ho vylil do dřezu, ale zase mě nezaujalo natolik, že bych měl potřebu ho koupit.
