---
title: "Main Lane Coffee Roasters Indonésie RADIOPHARE se mnou zažila všechno!"
category: "Recenze"
excerpt: "Některý kafe trvá dlouho vypít. Ne proto, že by nebylo dobrý, ale že člověk chce ochutnávat různý kafata, až najednou kouká, že jich má otevřenejch několik pytlů a do toho ještě upíjí třeba adventní kalendář. A pokud ještě v mezi čase zkoušíte různý metody přípravy, pak s váma to kafe zařije hodně. Tohle se mi podařilo s Main Lane Coffee Roasters Indonésie RADIOPHARE."
coverImage: "/assets/blog/main-lane-coffee-roasters-indonesie-radiophare-se-mnou-zazila-vsechno/cover.jpg"
date: "2023-01-06T09:00:00.000Z"
author:
  name: Jakub
  picture: "/assets/blog/authors/jakub.png"
ogImage:
  url: "/assets/blog/main-lane-coffee-roasters-indonesie-radiophare-se-mnou-zazila-vsechno/cover.jpg"
isReview: true
review:
  roastery: "Main Lane Coffee Roasters"
  name: "Indonésie RADIOPHARE"
  country: "Indonésie"
  processingMethod: "Suché"
  roastedDegree: "Střední"
  preparedMethod: "Aeropress, Moka konvička, V60"
---

Myslím, že jsem Main Lane Coffee Roasters Indonésie RADIOPHARE otestoval fakt důkladně, protože se mnou prošlo mojí aeropress nadšeneckou fází, pokračovalo do V60 experimentů a dokonce jsem ho zkusil dát i do moka konvičky, schválně, co se stane. Bylo konzistentně dobrý, co se týká napříč všema přípravama.

Při výběru jsem po tomhle kafi sáhl z několika důvodů: nikdy jsem nepil kafe z Indonézie, takže mě poměrně zajímalo, jaký bude. Potom mě docela zaujal hot pastel pink růžovej obal, protože to se zase tak často nevidí. Ano, jsem děsně povrchní. A potom mě zaujala i hláška "experimental" na obalu. Nevím úplně, v čem to bylo experimentální. Třeba mi to teprve dojde, jako když jsem jako dítě četl Foglarovku Tábor smůly a až po letech, kdy jsem přemejšlel, co se tam dělo smolného, mi došlo, že to je smůla jako ze stromů smůla, ne smůla jako opak štěstí. Ale to je teď jedno.

Nebyla to asi žádná chuťově komplexní bomba, kvůli který bych potřeboval pořídit další skladovací prostory. Bylo to ale kafe s příjemnou aciditou, ovocnou vůní a hodně čokoládovou chutí. Pokud vám jde o pitelný kafe, pak to lze rozhodně doporučit.
