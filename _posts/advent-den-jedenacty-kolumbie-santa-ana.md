---
title: "Adventní kalendář kafe, den jedenáctý: Kolumbie Santa Ana"
category: "Advent"
excerpt: "Už jsme skoro v polovině adventu. Nějak to uteklo, až to je strašný. Co je ale super, je to, že se blíží 14. prosince, což je datum, kdy bude releasnutej next-gen patch pro hru The Witcher 3. Jinak začíná dost sněžit a bejt zima, což bude asi v kontextu současnýho dění hodně zajímavá doba. Každopádně, zatím je všechno relativně funkční, takže můžeme řešit problémy prvního světa, jako třeba otázku, jaký chutě cejtíme v kafi. Pojďme na to tedy. Tentokrát Kolumbie."
coverImage: "/assets/blog/advent-den-jedenacty-kolumbie-santa-ana/cover.jpg"
date: "2022-12-11T21:00:00.000Z"
author:
  name: Jakub
  picture: "/assets/blog/authors/jakub.png"
ogImage:
  url: "/assets/blog/advent-den-jedenacty-kolumbie-santa-ana/cover.jpg"
isReview: true
review:
  roastery: "Naughty Dog"
  name: "Kolumbie Santa Anna"
  country: "Kolumbie"
  processingMethod: "Suché anaerobní"
  roastedDegree: "Střední"
  preparedMethod: "Aeropress"
---

Je to hezké, když se zatím můžeme stále věnovat takovým problémům, jaký chutě cejtíme v kafi a že se blíží next-gen patch pro hru The Witcher 3. Protože je stále možný sníh venku ignorovat, případně se na něj tak by the way usmát, pojďme vyřešit tu otázku, jak chutná jedenáctý kafe adventního kalendáře: Kolumbie Santa Ana.

Suchý anaerobní zpracování vonělo jako obvykle kafe po mokrý metodě, takže moje teorie, že to dokážu rozpoznat po čichu, vzala v tomto případě za své. Co si budeme říkat, to mě nenaladilo do úplně nejsvátečnější atmosféry. Nicméně jsem si řekl, že problémům je třeba čelit čelem a nezastavovat se nad technikáliemi.

Kafe teda uvařil, opět v aeropressu, a ochutnal. Hodně mě překvapila ovocná chuť, na začátku a konci jsem měl podobnej pocit, jako když se napijete červenýho vína. Je to taková zvláštní textura, která se nedá úplně popsat, ale víte, že to je červený víno. Když jsem svoji popíjecí zkušenost konzultoval s tím doprovodným chuťováým archem, dají se tam najít: borůvky a mango (tolik k ovoci), červený víno (yes), potom ale i karamel a čokoláda. Co se týká karamelu, něco sladkýho bych tam byl ochoten připustit, čokoládu jsem netrefil vůbec.

Je to ale hodně dobrý, svěží kafe, rozhodně si ho dám do zásobníku kafí, co si chci koupit, a zkusim ho potom uvařit víckrát. Za mě stojí za vyzkoušení.
