---
title: "Adventní kalendář kafe, den dvacátý: Nikaragua Los Nubarrones"
category: "Advent"
excerpt: "Do Vánoc zbývají už jenom čtyři kafe. To není mnoho. To je dokonce méně než pět. Jestli to je důvod k panice, radosti, letargii nebo cynizmu nechám na vás. Co ale je důležité zohlednit, je fakt, že jdeme do finále. Doufejme, že jenom finále adventu a adventního kávovýho kalendáře. Temné myšlenky stranou, je tady hodně zajímavá Nikaragua, navzdory tomu, že jsem experimentoval s hrubostí mletí, protože jsem viděl nějaký nový videa na tohle téma a měl jsem náladu pro experimentování."
coverImage: "/assets/blog/advent-den-dvacaty-nikaragua-los-nubarrones/cover.jpg"
galleryImages:
  - "/assets/blog/advent-den-dvacaty-nikaragua-los-nubarrones/cover.jpg"
  - "/assets/blog/advent-den-dvacaty-nikaragua-los-nubarrones/1.jpg"
  - "/assets/blog/advent-den-dvacaty-nikaragua-los-nubarrones/2.jpg"
  - "/assets/blog/advent-den-dvacaty-nikaragua-los-nubarrones/3.jpg"
  - "/assets/blog/advent-den-dvacaty-nikaragua-los-nubarrones/4.jpg"
date: "2022-12-20T12:00:00.000Z"
author:
  name: Jakub
  picture: "/assets/blog/authors/jakub.png"
ogImage:
  url: "/assets/blog/advent-den-dvacaty-nikaragua-los-nubarrones/cover.jpg"
isReview: true
review:
  roastery: "Naughty Dog"
  name: "Nikaragua Los Nubarrones"
  country: "Nikaragua"
  processingMethod: "Suché"
  roastedDegree: "Středně světlé"
  preparedMethod: "Aeropress"
---

Kafe zahřeje, ale zprávy o tom, že venku brzo roztaje všechen ten studenej sajrajt, jsou snad ještě hřejivější. V případě dnešní Nikaragui bych ale byl ochoten nechat se ukecat na to, že to je snad minimálně na roveň.

Adventní kalendář se totiž blíží do finále, do Vánoc zbejvaj už jenom čtyři kafe a co si budeme říkat, život bude potom takovej prázdnější. Dokud se teda všichni nenacpeme salátem a rohlíčkama, ale kolikový příběhy stranou, to ještě bude nějakou dobu trvat.

Samozřejmě mi to nedalo a začal jsem experimentovat s hrubostí mletí, neboli _grind size_. Podle toho, co jsem totiž načetl, melu moc nahrubo, což v případě světlějších pražení úplně nechcete. V kontextu adventního kalendáře je celkem složitý v tomhle ohledu experimentovat, protože pražení jednotlivejch kafí jsou jiný a v ideálních podmínkách byste koupili větší množství jednoho kafe a přímo pro něj řešili hrubost v každodenních iteracích přípravy, dokud nedojde. Protože mám ale co pytlík, to jedno kafe, je nutný to vzít od oka.

Rozhodl jsem se to risknout a mlít lehce jemnějc. Výsledek mě příjemně překvapil. Pořád jsme v teritoriu 20 gramů na 100 gramů vody v aeropressu.

Když jsem se napil, cejtil jsem až květovou chuť. Což je hodně divnej popis chuti, protože luční kvítí není zrovna něco, co bych nějak často přežvykoval. Byla to taková _jarní_ chuť, což v tom sněhovým pekle venku byla příjemná naděje, že jednou ten studenej hegeš zase sleze. Cejtil jsem ještě ovoce, což se ukázalo, že mají být podle popisu borůvky - nedokázal jsem úplně identifikovat - a ještě čokoládový dortík. Ten jsem tam ale nenašel, asi by to chtělo víc šálků.

Pokud se mi tohle kafe podaří najít, rozhodně ho budu chtít víc.

Prostě super!
