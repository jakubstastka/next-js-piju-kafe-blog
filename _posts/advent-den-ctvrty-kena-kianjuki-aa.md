---
title: "Adventní kalendář kafe, den čtvrtý: Keňa Kianjuki AA"
category: "Advent"
excerpt: "Sice mám ještě ze včerejška v hlavě zaseklej ten Manu Chao song, ale advent neúprostupně pochoduje jako legie vesmírných mariňáků, a proto není možné se zastavovat u kafe ze včerejška. Tentokrát byla na čepu, teda v aeropressu, Keňa. Můj vztah ke kafím z Afriky by měl bejt už establishnutej jako kánonický lore, až se bojim, že mě bude chtít Netflix kontaktovat a zásadně ho změnit."
coverImage: "/assets/blog/advent-den-ctvrty-kena-kianjuki-aa/cover.jpg"
date: "2022-12-04T21:00:00.000Z"
author:
  name: Jakub
  picture: "/assets/blog/authors/jakub.png"
ogImage:
  url: "/assets/blog/advent-den-ctvrty-kena-kianjuki-aa/cover.jpg"
isReview: true
review:
  roastery: "Naughty Dog"
  name: "Keňa Kianjuki AA"
  country: "Keňa"
  processingMethod: "Promyté"
  roastedDegree: "Světlé"
  preparedMethod: "Aeropress"
---

Přistihl jsem se, jak se každý ráno těším na kafe z kalendáře, až budu moct vypít zase nějaký další v řadě. Ono ve výsledku stejně toho v životě nic moc jinýho není, než obstarat základní zdroje pro fungování toho biologickýho stroje, kterej obýváte, a nějakou rozumnou dobu ho v nějakejch rozumnejch parametrech udržet v chodu. Mně k tomu pomáhá kafe.

Tentokrát jsem otvřel čtvrtej pytlík a inhaloval výpary, kdyby kafe mělo výpary. Aroma napovědělo, že by to mohla bejt Afrika! Z toho jsem měl radost, protože miluju všechna kafata z Afriky. Přemejšlel jsem, jeslti neudělám V60, když je ráno a tak mi koňská dávka kofeinu vlatsně vadit nebude, ale pak jsem si řekl, že v rámci konzistence bych měl pokračovat v jedné metodě přípravy. Kromě toho jsem V60 nějakej čas nedělal a nebyl jsem si jistej receptem a nechtělo se mi ho hledat.

Namlel jsem, uvařil, dal tomu chvilku na vychladnutí a ochutnal. Překvapilo mě, že hned zkraje se nejednalo o nějakou brutus kyselinu, který obvykle piju rád; bylo to příjemně zakulacený kafe. Nenazval bych jeho chuť úplně dutou, spíš takovou nenásilnou. Hodně jsem cejtil citrusy a lesní ovoce, jak kafe chladlo, tak i karamel.

Letáček z kalendáře popisuje i švestky, ty se mi zachytit nepodařilo.

Co mě zaujalo, byl popis odrůd v kafi: SL 23 & 34, Ruiru 11, Batian. Ty číselný věci vypadaly hodně zajímavě a došlo mi, že vlastně o odrůdách kafe nic (moc) nevím a určitě by to stálo za průzkum.

Kafe rozhodně dobrý. Je to taková Afrika přístupná i lidem, který Afriky obvykle nepijou kvůli velký aciditě. Tohle by mohli dát.
