---
title: "Adventní kalendář kafe, den sedmý: Etiopie Duwancho"
category: "Advent"
excerpt: "Kafe z Etiopie pro mě bejvá většinou safe volba, proto bylo sympatický, když jsem viděl, že tentokrát hype train dorazil hned zrána: další okno vede do Etiopie. Zvláštní bylo, že kdy jsem chtěl očuchat kafe ještě nenamletý z pytlíku, vonělo fialově. Nedokážu to popsat, ale kdyby fialová barva vydávala vůni a byl by pro ni potřeba nějakej vzorek pro vědecký účely, šlo by použít tohle kafe. Je to možná divné, ale to na tom nemění fakt, že to je pravda."
coverImage: "/assets/blog/advent-den-sedmy-etiopie-duwancho/cover.jpg"
date: "2022-12-07T12:00:00.000Z"
author:
  name: Jakub
  picture: "/assets/blog/authors/jakub.png"
ogImage:
  url: "/assets/blog/advent-den-sedmy-etiopie-duwancho/cover.jpg"
isReview: true
review:
  roastery: "Naughty Dog"
  name: "Etiopie Duwancho"
  country: "Etiopie"
  processingMethod: "Suchá"
  roastedDegree: "Středně světlé"
  preparedMethod: "Aeropress"
---

Tentokrát to vezmu opačně, řeknu vám, jak mi chutnalo kafe a filozofický výlevy si nechám až na potom, protože to situace vyžaduje. Kafe mi hodně chutnalo, cejtil jsem v něm smetanovo-medovo-čokoládový tóny. Chuť mi poslední dny přijde intenzivnější, co jsem i ten aeropress začal mlít o něco jemněji. Je tedy otázkou, jestli jsem mlel příliš nahrubo celou dobu, nebo jestli to jenom takhle preferuju já. Ono obecně je dost těžká otázka, jak nahrubo mlít, protože replikovat nastavení svýho strojku pomocí fotek/videa je docela těžký a nějaký konverzní tabulky mezi různejma značkama a typama mlýnků jsou buď neexistující, nekompletní nebo rovnou úplně mimo.

Co mě zaujalo, byl ale popis chutí v doprovodným letáku: dají se prý najít chutě broskvových Haribo bonbonů, medových pláství, nugátu a zlatého rumu. To je dost specifická chuť, když se nad tím zamyslíte. Bonbóny - OK, to si představím jako hodně sladký broskve. Nugát jasnej. Zlatej rum úplně neznám, spíš zlatýho Jelzina. Vůbec nevím, jestli se ještě na nějakejch akcích pije, nebo to vytlačil nějakej víc trendy drink. Co si ale neumím úplně představit, je chuť medovejch pláství.

Pak mi to ale asi došlo. Stejně jako mně něco dokáže vonět fialově, pak si dovedu představit, že i ta chuť může mít nějakou texturu, konzistenci, něco, co ve vás evokuje, že pijete vlastně tuhou věc.

Každopádně bych nutně potřeboval mluvit s tím člověkem, co tam ty chuťový tóny hledal, mám spoustu otázek a málo odpovědí.
