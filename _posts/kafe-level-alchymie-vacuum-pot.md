---
title: "Kafe level alchymie: vacuum pot"
category: "Příprava"
excerpt: "Některý způsoby kafe vypadaj až ezoreticky složitě. A právě to je na nich super. Protože naházet rozemletý zrna do vody a počkat, to umí každej. Makat s něčím a pít kafe z něčeho, co vypadá jako z laboratoria Kaer Morhenu, to chce už jinej level expertizy!"
coverImage: "/assets/blog/kafe-level-alchymie-vacuum-pot/cover.jpg"
date: "2022-11-27T21:00:00.000Z"
author:
  name: Jakub
  picture: "/assets/blog/authors/jakub.png"
ogImage:
  url: "/assets/blog/kafe-level-alchymie-vacuum-pot/cover.jpg"
isReview: false
featured: true
---

Co si budeme říkat, kafe není zrovna nápoj, jehož příprava je tak komplexní, že by ji nezvládlo třeba štěně labradora. Štěně labradora (jako většina štěňat) má jenom tu smůlu, že nemá ruce, takže se mu jednotlivý propriety držej dost špatně. Což je podle mě jeden z těch mála důvodů, proč psi obecně nedokážou vařit až tak dobrý kafe.

To je ale teď vedlejší. Jsem si naprosto jist, že chápete, co tím chtěl básník (já) říct. Vařit kafe není v zásadě tak těžký. Rozemelete, hodíte do horký vody, chvilku počkáte, přefiltrujete (pokud nepijete turka) a je to. Hm. Jako dobrý, no. Pokud máte i automatickej kávovar, kterej tohle udělá všechno za vás a na vaší interakci zbejvá akorát občas vyhodit lógr a dolejt vodu, pak to je ještě jednodušší.

No, ale pak je tady druhá škola myšlenek, která spočívá v tom si s tím pohrát tak velmi manuálně. Třeba pákový espresso přístroje. Pákový ruční, myslím. Musíte mít pákovej ruční přístroj, zahřát ručně brew chamber, správně namlít, natempovat, pak mít svalovou paměť naučenou na ten správnej tlak... Není to vůbec ez, to ne.

Pak je tady škola jednoduchejch replikovatelnejch procesů jako french press, aero press, V60...

No a konečně zbývá sbírka ezoterických příprav kávy, jako je třeba Hario Vacuum Pot. Jsou to v podstatě dvě křivule nad sebou, přičemž pod tou spodní sedí lihovej kahan, takže pokud máte pravidelný anxiety attacky ze středoškolský chemie a laboratorních prací, pak se budete hnedka cejtit jako ve středoškolský lavici, když po vás ta ženská před tabulí chtěla nějakou definici, vzoreček nebo popsat, jakej spin má jakej elektron v jaký vrstvě atomový slupky, nebo co. Spolužák za váma sice napovídá, ale ten zlomyslnej trotl určitě kecá, protože už to udělal několikrát a myslí si, že na to skočíte znova. A vy skočíte, protože alternativa je akorát přiznat, že nevíte vůbec nic, že asi byla chyba místo učení se progressovat Black Temple ve WoWku...

O čem jsem to mluvil? Jo, vacuum pot. Křivule a hořák, jasný. No. Funguje to nějakou automagickou fyzikou, kdy se zahřátá voda dostane trubkou do vrchní nádoby, kde je rozemletý kafe. Tam se vylouhuje a po zchlazení putuje zase dolů už přefiltrovaný hotový k pití.

Jak to chutná? Očividně dobře, jinak bych o tom nepsal. Oproti V60 mi přijde jemnější, oproti něčemu jako aeropress ale vodovější. Neměl jsem po něm pocit, že budu schopen vidět za roh a do zítřka, jako někdy mám poté, co si dělám aeropress z 24 gramů kafe na 100 ml vody. Což ale může bejt moje chyba přemírou kafe, poraďte se radši s doktorem, aby vám nevylítla pumpa krkem.

Vacuum Pot jsem zatím pil jenom párkrát, ale je to zajímavá příprava, leze z toho zajímavý kafe a nemyslím si, že by to byl jenom gimmick, kterej hezky vypadá, ale žádnou praktickou funkci nemá.

Rozhodně doporučuju vyzkoušet.

Když nic jinýho, tak můžete v kuchyňce machrovat nad kolegama, že dvacet let starej překapávač je fakt out, ale vy jste naopak děsně in, protože jste byli v super kavárně, kde měli takový dvě křivule nad sebou a lezlo z toho fakt dobrý kafe.

No a jestli není aspoň částečně pití kafe, tak mi teda řekněte, o čem teda jako jo.
