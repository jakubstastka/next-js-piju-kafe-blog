---
title: "Adventní kalendář kafe, den třetí: El Salvdaor Bosque Lya"
category: "Advent"
excerpt: "Třetí kafe z adventního kalendáře vonělo po lesním ovoci a mokrým lese. Těžko se to popisuje, ale bylo to tak. Když jsem zjistil, že je z El Salvadoru, vzpomněl jsem si na song Me Gustas Tu od Manu Chao, kde se maník zpívá ¿Qué horas son, mi corazón? Te lo dije bien clarito, permanece a la escucha: doce de la noche en La Habana, Cuba; once de la noche en San Salvador, El Salvador; once de la noche en Managua, Nicaragua. Tím jsem si vzpomněl na časy, kdy to vypadalo, že budoucnost nebude dystopická noční můra, která zahanbí i děj počítačové hry Deus Ex (2000). To sem ale teď nepatří."
coverImage: "/assets/blog/advent-den-treti-el-salvador-bosque-lya/cover.jpg"
date: "2022-12-03T21:00:00.000Z"
author:
  name: Jakub
  picture: "/assets/blog/authors/jakub.png"
ogImage:
  url: "/assets/blog/advent-den-treti-el-salvador-bosque-lya/cover.jpg"
isReview: true
review:
  roastery: "Naughty Dog"
  name: "El Salvador Bosque Lya"
  country: "El Salvador"
  processingMethod: "Suché anaerobní"
  roastedDegree: "Středně světlé"
  preparedMethod: "Aeropress"
---

Ten adventní kalendář s kafem se mi líbí čím dál víc. Je to takovej solidní crash course po různejch druzích kafe s různejma způsobama zpracování a z různejch zemí. Tentokrát třetí okýnko vedlo do El Salvadoru, což bylo fajn, protože jsem si vzpomněl na Manu Chao a poslechl pár jeho songů, který frčely v dobách, kdy člověk byl mladší, svět byl tak nějak optimističnější a nikdo by neřekl, jakou dystopickou trajektorii to za relativně pár let nabere. Bleak future stranou, pokud neznáte Manu Chao, doporučuju si to poslechnout. Pokud neznáte počítačovou hru Deus Ex, doporučuju si zahrát. Pokud nemáte rádi hry, tak si aspoň přečtěte na Wikipedii synopsi.

Teď ale nemáme lekci herní historie, jsme tady kvůli kafi. Zrna voněla po malinách a za mě i třešních (což dává smysl, když vlastně kafe jsou třešně) a mokrým lese. Jako když čerstvě prší v lese a je teplo. Asi mech? Nevim. Taková ta jarní vůně lesního porostu. Po umletí a brewu se zvýraznila vůně bobulovitýho ovoce. Chuť na začátku nebyla vůbec kyselá, ani hořká: hodně jsem cejtil pralinky, což se ukázalo podle napsanýho chuťovýho profilu jako správná trefa. Podle letáku bych měl cejtit i karamel, teoreticky bych ho byl schopen lehce uznat někde na konci, když kafe hodně vychladlo.

Kafe bych zhodnotil jako takovej příjemnej all-rounder. Není v žádný chuti nějak extra dominantní, aby někoho urazilo, ale zároveň splňuje, aby každýho něčím potěšilo. Za mě rozhodně fajn.
