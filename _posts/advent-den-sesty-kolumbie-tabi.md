---
title: "Adventní kalendář kafe, den šestý: Kolumbie Tabi"
category: "Advent"
excerpt: "Začínám mít podezření, že aroma nenamletýho kafe závisí na způsobu zpracování. Je to takovej ten moment, kdy to je přece jasný, že to spolu bude souviset, ale dojde vám to až v momentě, kdy vám to dojde. Hm. Dává tahle věta vůbec smysl? Dejme tomu, že jo, koneckonců je tenhle blog jenom technologický demo Reactu, na kterým shodou okolností hipsteřim kolem kafe. Ad hipsterism: snad první kafe, který chutnalo po mandarinkách a ač by to mohlo působit jako ezoterická zkušenost, bylo super. Jaký jsem měl další myšlenky?"
coverImage: "/assets/blog/advent-den-sesty-kolumbie-tabi/cover.jpg"
date: "2022-12-06T21:00:00.000Z"
author:
  name: Jakub
  picture: "/assets/blog/authors/jakub.png"
ogImage:
  url: "/assets/blog/advent-den-sesty-kolumbie-tabi/cover.jpg"
isReview: true
review:
  roastery: "Naughty Dog"
  name: "Kolumbie Tabi"
  country: "Kolumbie"
  processingMethod: "Promytá s prodlouženou fermentací"
  roastedDegree: "Středně světlé"
  preparedMethod: "Aeropress"
---

K adventnímu kalendáři kafe jsem se dostal až hodně odpoledne, takže mi při přípravě bylo jasný, že zase nebudu spát. Na druhou stranu, slovy jednoho mimořádně odvážného muže, spánek je slabina charakteru. Proč by člověk spal, když může bejt vzhůru a bejt na internetech? To je ta správná otázka, na kterou má spousta kapacit z různejch oborů spoustu odpovědí, přičemž ani jedna z nich se mnou úplně nerezonuje a moje myšlenková škola bývá charakterizována jako mimořádně blbý nápad.

Nicméně kofeinová rezistence is a thing, stejně jako rezistence na iocaine powder. Takže se efekty kofeinu můžou lišit. However, proto tady nejsme, pokud někdo bude chtít odstartovat debatu, může mi napsat na [furt@pijukafe.cz](mailto:furt@pijukafe.cz).

Nicméně, abychom tady nebyli zbytečně dlouho s obskurníma referencema na starou popkulturu; kafe vypadalo upražený relativně světle (je ale pravda, že se to na pohled pokaždý pod jiným světlem odhaduje dost blbě pohledem), vonělo nakysle a vypadalo celkově zajímavě. Zkusil jsem mlýnek nastavit o dva kliky jemnějc, protože jsem chtěl lehce experimentovat a člověk občas musí žít nebezpečně. Kromě toho mám dojem, že melu zbytečně nahrubo ještě z V60 časů a podextrahovávám kafe.

Ochutnal jsem a jako první mě překvapila příjemná kyselost a hlavně chuť mandarinek a cukru. Jak kafe chladlo, tak jsem tam ještě našel čaj, nebál bych se dokonce říct přímo Pu Ehr, což je můj oblíbenej čaj. Podle chuťového profilu by se tam mělo dát najít ještě liči, ale protože si nejsem jistej, jestli jsem někdy liči vůbec jedl, tak nedokážu tady úplně tuhle chuť zhodnotit.

Tohle kafe bych určitě zařadil mezi dosavadní top kafata, který budu chtít po adventu koupit.
