---
title: "Adventní kalendář kafe, den první: Guatemala Granada"
category: "Advent"
excerpt: "Dostal jsem od ženy adventní kalendář. To bylo super hned ze dvou důvodů: dostal jsem hodně kafe a navíc mi jen tak nedojde content na tenhle blog. Už jsem začínal pochybovat, jaká témata budu muset vymejšlet, nebo že budu muset zrychlit pití syslích zásob kafe (OK, to by až takovej issue nebyl). Problém se naštěstí ale vyřešil sám! Tohle kafe navíc bylo i extrémně zajímavý."
coverImage: "/assets/blog/advent-den-prvni-guatemala-granada/cover.jpg"
date: "2022-12-01T21:00:00.000Z"
author:
  name: Jakub
  picture: "/assets/blog/authors/jakub.png"
ogImage:
  url: "/assets/blog/advent-den-prvni-guatemala-granada/cover.jpg"
isReview: true
review:
  roastery: "Naughty Dog"
  name: "Guatemala Granada"
  country: "Guatemala"
  processingMethod: "Suché"
  roastedDegree: "Středně světlé"
  preparedMethod: "Aeropress"
---

Už jsem začínal mít pochybnosti, co tady budu po pár příspěvcích dál nacvičovat. Naštěstí jsem ale od manželky dostal adventní kalendář od pražírny Naughty Dog, takže content plán na blog je tím pádem na další tří tejdny+ zcela jasnej. Recenzujeme kafe z kalendáře.

Samotná myšlenka kalendáře se mi hodně líbí: cenově asi vychází výhodnějc větší pytel kafe, na druhou stranu tady dostanete možnost ochutnat spoustu různejch kafí, takže není docela dobře možný porovnávat cenu kafe na gram ve srovnání s klasickou čtvrtkilovkou.

Tyto recenze budeme držet stručný, protože v pytlíku je 20 gramů kafe, což je tak na jeden aeropress mýho receptu. Pokusy s hrubostí mletí, délkou extrakce atd. nejsou úplně možný a tím pádem replikovatelný. Proto půjde jenom o takovou stručnou dojmologii. Byli jste varováni.

Když jsem pytlík s kafem otevřel, cejtil jsem hodně dřeva; tohle obvykle cejtim u kafí, který bejvaj víc pražený, hrubší, prakticky nekyselý. To by u střední Ameriky nebylo nijak překvapivý, ale šel jsem do toho s lehkou nejistotou, jaké to bude. Kafe jsem uvařil v aeropressu, což je převládající metoda přípravy poslední týdny a nechal kafe trochu vychladnout.

Vůně a chuť byly jasný pralinky a čokoláda, takže mě potěšilo, že jsem tyhle části chuťového profilu trefil. Acidita byla poměrně zajímavá věc: jak kafe chladlo, tak se tam objevovala lehká kyselost, přesně, jak mám rád, aroma dřeva na začátku velmi rychle mizelo. Později jsem cejtil i nasládkou chuť.

Rozhodně velmi dobře pitelný kafe.
