---
title: "Adventní kalendář kafe, den devátý: Kostarika Joselyn Fallas"
category: "Advent"
excerpt: "Chvilku jsem přemejšlel, jestli nemám nechat toho robota napsat recenzi i na tohle kafe, protože mě zrovna dvakrát nezaujalo a tak bych se mohl věnovat něčemu akutnějšímu, třeba vývoji software, nebo hraní WoWka. Pak jsem si ale řekl, že přece nemůžu bejt tak línej a vybičoval se k tomuhle výkonu. Jestli tohle neni pure dedication, pak už nevím co jako jo. Buď jak buď, jsme tady a řešíme devátý okno adventního kávovýho kalendáře, který vede na Kostariku."
coverImage: "/assets/blog/advent-den-devaty-kostarika-joselyn-fallas/cover.jpg"
date: "2022-12-09T21:00:00.000Z"
author:
  name: Jakub
  picture: "/assets/blog/authors/jakub.png"
ogImage:
  url: "/assets/blog/advent-den-devaty-kostarika-joselyn-fallas/cover.jpg"
isReview: true
review:
  roastery: "Naughty Dog"
  name: "Kostarika Joselyn Fallas"
  country: "Kostarika"
  processingMethod: "Medové"
  roastedDegree: "Střední"
  preparedMethod: "Aeropress"
---

Tohle kafe pochází od farmářů Hernana a Joselyna Fallase Lopezů. To není pro naše účely až tak podstatná informace, ale jméno Joselyn ve mně asociovalo jméno Iosefka, což ve mě asociovalo Iosefčinu kliniku ve hře Bloodborne a tu nešťastnou situaci, ve který Iosefka skončila, až skončila úplně (RIP). Ne, žádnej spoiler alert, Bloodborne je stará hra, vůbec se o tom nebudem bavit.

Takže, jak jsem vařil kafe, vzpomínal jsem na Forbidden Forest a chytal záchvaty úzkostí, můj Moonlight Sword, potom všechny ty Chalice Dungeons, vzpomněl si na Eileen a její cool oblek a jak jsem jí musel pomoct, kdy skončila polomrtvá na schodech tý divný katedrály, na příšeru The One Reborn a PTSD, který mi způsobila a začal uvažovat, jestli bych si neměl koupit The Elden Ring. A samozřejmě na Gehrmana a jeho waifu. Good times. To je ale úplně vedlejší. Jednou si o tom můžeme pokecat i na tomhle blogu.

Když jsem se kafe napil, bylo mi divný, že vlastně kromě kafe moc chutí necejtím. Začal jsem investigovat proč, seškrábal škrábací pozlátko v doprovodným archu kalendáře a bylo mi to jasný. Odrůda Geisha. Jednu dobu byla tahle odrůda all the rage ve všech pražírnách; kdo mohl, tak pražil Geishu, prodávalo se to jako divý. Jako sure, proč ne, já jsem v tom ale nikdy nějakou ultra super chuť necejtil a nechápal, proč to je evidentně tak hodně oblíbená odrůda. Se mnou to prostě nic nedělá. Asi to nebude dvakrát populární názor, ale so be it.

Kafe to špatný není, ve smyslu, že by bylo nepitelný, chutnalo blbě, nebo s ním něco bylo. To vůbec. Je to ucházející kafe, rozhodně neurazí. Ale necejtim v tom žádný chutě, tóny. Podle aršíku to má chutnat po květinách, ananasu, maracuje a vanilce. Fakt nevim. Zrovna maracuja mi přijde jako hodně výrazná chuť. Já jsem ale necejtil nic. Jenom kafe. Ne špatný, ale ne nějak zajímavý.

Potřeboval bych s někým zkoordinovat, jestli má s odrůdou Geisha podobný zkušenosti, nebo je problém na mý straně. Fakt by mě to zajímalo.

Dneska ale úplně nemůžu sloužit. Fakt nevim.

Na druhou stranu jsem si vzpomněl na Bloodborne, takže kafi musim dát plusový body, ať chci, nebo ne.

Fear the old blood! Our eyes are yet to open!
